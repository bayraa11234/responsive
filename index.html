<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="style.css">
</head>
<body>
    <main>
        <h1>Шүүхийн тухай хуулийн зарим заалт Үндсэн хууль зөрчсөн эсэхийг энэ сарын 16-нд хянан хэлэлцэх болжээ.</h1>
        <img src="https://wallpaperaccess.com/full/3296323.jpg" alt="">
        <p>

            Шүүхийн тухай хуулийн 101 дүгээр зүйлийн 101.5, 102 дугаар зүйлийн 102.1, 105 дугаар зүйлийн 105.8 дахь хэсэг нь  Үндсэн хуулийн холбогдох заалтыг зөрчсөн эсэхийг тогтоолгохоор нэр бүхий иргэд Үндсэн хуулийн цэцэд хоёр удаа мэдээлэл ирүүлжээ. Эдгээр нь ямар агуулгатай заалтууд вэ?
            -Шүүхийн тухай хуулийн 101 дүгээр зүйлийн 101.5-д шүүгчийн сахилгын зөрчилд холбогдох шүүгч болон түүний итгэмжлэгдсэн төлөөлөгчийг сахилгын хэргийн оролцогч гэнэ хэмээн, 102.1-д шүүгчийн сахилгын хэргийн оролцогчийн сахилгын хэрэг хянан шийдвэрлэх ажиллагаанд эдлэх эрх, 105.8-д сахилгын хэрэг хянан шалгах ажиллагаа сахилгын хэргийн оролцогчоос бусад этгээдэд хаалттай байх тухай зохицуулсан.
            
            -Иргэдийн мэдээллийн дагуу Үндсэн хуулийн цэц маргаан хянан шийдвэрлэх ажиллагаа үүсгэжээ. Ажиллагаа үүсгэх шаардлага байсан уу?
            -Энэ тухай Үндсэн хуулийн цэцээс энэ оны дөрөвдүгээр сарын 04-ний өдөр 43 дугаар тогтоолоор маргаан хянан шийдвэрлэх ажиллагаа үүсгэхээс татгалзсан юм. Үндсэн хуулийн цэцээс “Шүүхийн тухай хуулийн дээрх заалтууд нь Монгол Улсын Үндсэн хуульд тусгагдсан тэгш байдлын зарчим болон хууль зүйн туслалцаа авах, төр түүний байгууллагаас хууль ёсоор хамгаалбал зохих нууцад хамаарахгүй асуудлаар мэдээлэл хийх, хүлээн авах эрхийг хөндсөн агуулгыг илэрхийлэхгүй ба нийтлэг зохицуулалт байна. Хэрэг маргааны онцлогоос нь хамааруулан хянан шийдвэрлэх хэлбэр, үе шат, журмыг ялгамжтай тогтоох боломжтой ба сахилгын хэргийн мөн чанар, түүний бусад хэргээс ялгагдах онцлогийг харгалзан хууль тогтоогчоос ийнхүү тогтоосон нь Үндсэн хуулийн зөрчлийн шинжийг агуулаагүй байна” гэж үзсэн.
            
            Шүүгчийн сахилгын маргаан нь маргааны талуудад нотлох үүрэг хүлээлгэдэг хувийн эрх зүйн маргаан биш, харин нийтийн ашиг сонирхол хөнддөг нийтийн эрх зүйн маргаан билээ. Гомдол гаргагч, шүүгч хоёр зөрчил гаргасан эсэх талаар маргалдахаас илүү, төрийн тусгай албан тушаалтан болох шүүгчийн зөрчил гаргасныг шалгахыг шаардаж буй харилцаа юм. Энэ нь шүүгчийн сахилгын процессын мөн чанар, онцлог бөгөөд энэхүү онцлогийг харгалзан Үндсэн хуулийн цэцийн эхний шийдвэр гарсан гэж үзэж болохоор байна. Гэвч яг адил агуулгаар өөр иргэдийн мэдээллээр маргаан үүсгэж, Үндсэн хуулийн зөрчлийн шинжийг агуулаагүй гэж шийдсэн мөртөө дахин хүлээн авч хэлэлцэх гэж байгаа нь ойлгомжгүй.</p>
    </main>
</body>
</html>